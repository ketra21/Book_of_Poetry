

## 诗经学习资料

- 书籍
  - [汉] 毛亨 传 [汉] 郑玄 笺 [唐] 孔颖达 疏《**毛诗正义**》
  - [清] 马瑞辰《**毛诗传笺通释**》（中华书局 1989年）
  - [宋] 朱熹《诗集传》（中华书局 2011年）
  - 王力《**诗经韵读 楚辞韵读**》（中国人民大学出版社 2004年）
  - 骆玉明 解注 [日] 细井徇 撰绘《诗经》（三秦出版社 2018年）
- 在线电子版
  - 维基文库(电子版):[《毛诗正义》]([https://zh.m.wikisource.org/wiki/%E6%AF%9B%E8%A9%A9%E6%AD%A3%E7%BE%A9](https://zh.m.wikisource.org/wiki/毛詩正義))
  - 武英殿十三经注疏本《毛诗正义》（影印+电子版）[中国哲学书电子化计划-链接](https://ctext.org/library.pl?if=gb&res=77714&remap=gb)
- 其他笔记
  - [《毛詩傳箋通釋》笔记](https://www.jianshu.com/nb/45957789)，在线，逐篇重新进行排版，查看更清晰
  - 文章《马瑞辰与毛詩傳箋通釋》[pdf](http://thuir.thu.edu.tw/retrieve/3408/096THU00045018-002.pdf)

 - 工具
   	- [古今文字集成](http://www.ccamc.co/)
   	- 

笔记

## 《桃夭》

<font size=5>**《桃夭》，后妃之所致也。不妒忌，則男女以正，婚姻以時，國無鰥民也。**</font>

（老而無妻曰鰥。

- ○「桃夭」，於驕反。桃，木名。《說文》作「枖」，云「木少盛貌」。睘，本亦作「鰥」，古頑反。）

疏「《桃夭》三章，章四句」至「鰥民」。

- ○正義曰：作《桃夭》詩者，后妃之所致也。后妃內脩其化，讚助君子，致使天下有禮，昏娶不失其時，故曰致也。由后妃不妒忌，則令天下男女以正，年不過限，昏姻以時，行不逾月，故周南之國皆無鰥獨之民焉，皆后妃之所致也。此雖文王化使之然，亦由后妃內讚之致，故因上《螽斯》后妃不妒忌後，言其所致也。且言致從家至國，亦自近致遠之辭也。男女以正，三章上二句是也。昏姻以時，下二句是也。國無鰥民焉，申述所致之美，於經無所當也。

- ○箋「老而」至「曰鰥」。

  - ○正義曰：
    - 劉熙《釋名》云「無妻曰鰥」者，「愁悒不寐，目恒鰥鰥然，故其字從魚，魚目不閉也。無夫曰寡。寡，踝也，單獨之名」。鰥或作「矜」，同。蓋古今字異。
    - 《王制》曰：「老而無妻謂之矜，老而無夫謂之寡。」則鰥、寡，年老不復嫁娶之名也。
    - 《孝經》注云：「丈夫六十無妻曰鰥，婦人五十無夫曰寡也。」知如此為限者，以《內則》云「妾雖老，年未滿五十，必與五日之禦」，則婦人五十不復禦，明不復嫁矣，故知稱寡以此斷也。
    - 《士昏禮》注云「姆，婦人年五十出而無子者」，亦出於此也。本三十男，二十女為昏。婦人五十不嫁，男子六十不復娶，為鰥、寡之限也。
    - 《巷伯》傳曰「吾聞男女不六十不間居」，謂婦人也。
    - 《內則》曰 「唯及七十，同藏無間」，謂男子也。此其差也。
    - 《白虎通》云：「鰥之言鰥，鰥無所親」，則寡者少也，言少匹對耳，故《鴻雁》傳「偏喪曰寡」，此其對例也。
    - 婦人無稱鰥之文，其男子亦稱寡，襄二十七年傳曰：「崔杼生成及彊而寡」，故《小雅》云：「無夫無婦並謂之寡。丈夫曰索，婦人曰釐。」又許慎曰「楚人謂寡婦為霜」，並其異名也。鰥、寡之名，以老為稱，其有不得及時為室家者，亦同名焉。即此無鰥民，謂年不過時，過則謂之鰥，故舜年三十不娶，《書》曰：「有鰥在下，曰虞舜。」
    - 《唐》傳：「孔子曰：『舜父頑母嚚，不見室家之端，故謂之鰥。』」是三十不娶稱鰥也。又《何草不黃》云「何人不矜」，尚從軍未老，不早還見室家，亦謂之矜。
    - 《易·大過》「九二，老夫得其女妻，無不利」，「九五，老婦得其士夫，無咎無譽」。彼鄭注云：以丈夫年過娶二十之女，老婦年過嫁於三十之男，皆得其子。彼言老，若容男六十、婦五十猶得嫁娶者，
    - 《禮》：「宗子雖七十，無無主婦。」是年過可以改娶，則婦人五十或可以更嫁者。言鰥寡，據其不得嫁娶者耳。傳言崔杼為寡，則有子亦稱寡。鰥寡據其困者多是無子，故《王制》及《周禮》皆云「天民之窮而無所告者」。

  傳以「桃之夭夭」言其少壯宜其室家為不逾時，則上句言其年盛，下句言嫁娶得時也。但傳說昏嫁年月於此不著。《摽有梅》卒章，《傳》曰「三十之男，二十之女，不待禮會而行之」，謂期盡之法，則男女以正，謂男未三十，女未二十也。此三章皆言女得以年盛時行，則女自十五至十九也。女年既盛，則男亦盛矣，自二十至二十九也。《東門之楊》傳曰「男女失時，不逮秋冬」，則秋冬嫁娶正時也。

  言宜其室家無逾時，則三章皆為秋冬時矣。鄭以三十之男，二十之女，仲春之月為昏，是禮之正法，則三章皆上二句言婦人以年盛時行，謂二十也，下句言年時俱當，謂行嫁又得仲春之正時也。

**桃之夭夭，灼灼其華。**

- 传：興也。桃有華之盛者。夭夭，其少壯也。灼灼，華之盛也。

- 箋云：興者，逾時婦人皆得以年盛時行也。
- ○少，詩照反。

**之子於歸，宜其室家。**

- 传：之子，嫁子也。於，往也。宜，以有室家無逾時者。

- 箋云：宜者，謂男女年時俱當。
- ○當，丁浪反。

疏「桃之」至「室家」。

- ○毛以為少壯之桃夭夭然，復有灼灼然。此桃之盛華，以興有十五至十九少壯之女亦夭夭然，復有灼灼之美色，正於秋冬行嫁然。是此行嫁之子，往歸嫁於夫，正得善時，宜其為室家矣。

- ○鄭唯據年月不同，又宜者，謂年時俱善為異。

○傳「桃有華之盛者」。

○正義曰：夭夭言桃之少，灼灼言華之盛。桃或少而未華，或華而不少。此詩夭夭、灼灼並言之，則是少而有華者，故辨之。言桃有華之盛者，由桃少故華盛，以喻女少而色盛也。

**○箋「時婦」至「時行」。**

○正義曰：此言年盛時，謂以年盛二十之時，非時月之時。下云「宜其室家」，乃據時月耳。

○箋「宜者」至「俱當」。

○正義曰：易傳者以既說女年之盛，又言「之子於歸」，後言「宜其室家」，則總上之辭，故以為年時俱當。